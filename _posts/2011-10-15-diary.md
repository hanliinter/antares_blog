---
layout: post
comments: true
date: 2011-10-15 15:27:20
slug: posts/2011-10-15-diary
title: 朱敦儒的渔父
wordpress_id: 10325
categories:
- 却回头 | Diary
---

长醉绝非良策，芦花开落可听，水天咫尺千里，何必问人相识

可惜我不喜欢打渔


### 好事近 漁父詞

搖首出紅塵，醒醉更無時節。 
活計綠簑青笠，慣披霜沖雪。

晚來風定釣絲閒，上下是新月。 
千裡水天一色，看孤鴻明滅。 
  
 

### 好事近 漁父詞

漁父長身來，只共釣竿相識。 
隨意轉船回棹，似飛空無跡。

蘆花開落任浮生，長醉是良策。 
昨夜一江風雨，都不曾聽得。 
  
 
### 好事近 漁父詞

撥轉釣魚船，江海盡為吾宅。 
恰向洞庭沽酒，卻錢塘橫笛。

醉顏禁冷更添紅，潮落下前磧。 
經過子陵灘畔，得梅花消息。 
  
 
### 好事近 漁父詞

短棹釣船輕，江上晚煙籠碧。 
塞雁海鷗分路，佔江天秋色。

錦鱗撥刺滿籃魚，取酒價相敵。 
風順片帆歸去，有何人留得。 
  
 

### 好事近 漁父詞

猛向這邊來，得個信音端的。 
天與一輪釣線，領煙波千億。

紅塵今古轉船頭，鷗鷺已陳跡。 
不受世間拘束，任東西南北。 
  
 

好事近
漁父詞

失卻故山雲，索手指空為客。 
蓴菜鱸魚留我，住鴛鴦湖側。

偶然添酒舊壺盧，小醉度朝夕。 
吹笛波樓下，有何人相識。 
